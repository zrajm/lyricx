[2000-01-18] deHTLMifierad

Big Fish: Andar i halsen
(c)1996 Birdnest Records

 1. Stjärnfrukost
 2. Blues för Paranoia
 3. Andar i halsen
 4. Ge mig luft
 5. Skuggad
 6. Horn i pannan
 7. Nacke
 8. Allt har jag sett
 9. Kaffe & cigaretter
10. Håltimme
11. Jag flyter


1. Stjärnfrukost

Vet ni om att jag har träffat Ulf Lundell?
Han var i Grekland samtidigt som jag, på mitt hotell
Han satt med sin snygga donna när jag kom
ner i frukostrummet, till bordet brevid dem
Plötsligt vände han sig mot mig och sa
"Om getingarna stör tar jag bort vår marmelad"
Visst är Ulf Lundell helt enkel genial!


2. Blues för Paranoia

Fröken Paranoia kom hit i förrgår kväll
hon knacka på min dörr och ville in
Jag sa till Paranoia, "Vad vill du här ikväll?"
Hon sa att jag var hennes, hon var min
"Det där kan aldrig stämma", det hävda jag bestämt
Och menade att misstag hade skett
Men där fanns inget spår utav gyckel eller skämt
Hon var nåt av det vackraste jag sett

Det är konstigt vad som kan hända
när man tappar sans och kontroll
Det är bäst att man tar´t som det kommer
när hoten är från oväntat håll

Fröken Paranoia, hon slog sig ner ett slag
i stolen som jag ärvt utav min far
Jag märkte att den dagen var en förlorad dag
en utav de få jag hade kvar
Min hjärna blev ett vacuum, mitt minne blev ett såll
Och vi lade oss till rätta, som man gör
Jag kände mig så liten, beglodd från alla håll
men man ska inte tro på allt man hör

Jag fråga Paranoia om allting kändes bra
hon svarade "Jovisst, nog är det så, 
men det är inte alla som ger vad jag vill ha, 
för jag vill smaka döden då och då" 

En parasit är döden, en pest som stiger ut
och fångar mig med klor som griper tag
Den liknar Paranoia och tar din själ tillslut, 
men väntar med din kropp till annan dag

Så sköna Paranoia, vad vill du i mitt hem? 
Vad har jag gjort för ont som har dig här? 
På något sätt riskerar jag liv och särskild lem
för varje dag jag ser varthän det bär
"Det där kan aldrig stämma", det hävda hon bestämt
och menade att misstag hade skett
Men här fanns varken spår utav gyckel eller skämt
Hon var nåt av det vackraste jag sett

Det är konstigt vad som kan hända
när man inte har någon tid
det är bäst man tar´t som det kommer
Annars blir man paranoid


3. Andar i halsen

Du bland alla, mitt i smeten
smet i mitten, kött på benen
ben mot marken, mark runt jorden
jord i munnen
jag bestämmer

Damm i virvlar, virvlar, tunnlar
Gudar, hundar, hoppar, blundar
sitter, ringar, känner vingar
vinner pengar
jag bestämmer

Andar i halsen, i krig mot mitt förnuft
andar i halsen istället för luft

Jag bland andra, bland varandra
gräs runt benen, ben i rymden
ben i jorden, folk bland träden
liv bland döda
jag bestämmer

Kroppen jobbar, ger mig näring
återbäring, återkoppling
snabb förbränning, återvinning
krafthushållning
jag bestämmer

Andar i halsen, i krig mot mitt förnuft
andar i halsen istället för luft


4. Ge mig luft

Jag är trött nu, måste vila
måste bort
Jag är trött nu, måste vila
måste bort
Det jag har här
allt för viktigt
alltför kort, ja allt för kort

nya stigar, nya dofter
bryta mark
Nya stigar nya dofter
bryta mark
Övervinna
fylla livet
växa stark, ja växa stark

Ge mig luft för fan, ge mig luft!
Ge mig luft för fan, ge mig luft!

aldrig släppa, aldrig vända
ångra sig
Aldrig släppa, aldrig vända
eller ångra sig
Nya mönster
nya avtryck
bildar mig, dom bildar mig

inte stoppa, allt förändras
allt är fritt
inte stoppa, allt förändras
allt är fritt
Nya avtryck
nya världar
Altt är mitt, ja allt är mitt

Ge mig luft för fan, ge mig luft!
Ge mig luft för fan, ge mig luft!


5. Skuggad

Får jag presentera min ständiga partner
som följer efter mig vart jag än går
en ful liten bit av mina tristaste sidor
som vet precis just hur jag mår
en spegling av mig, fast i en enda färg
en karikatyr och en seriefigur
han finns alltid här, under mina fötter
mörk och svart i en löjlig kontur

Varje gång jag gör ett stopp
i detta livets gatulopp
hinner skuggan fatt min kropp
och skriker i mitt öra
att allting som jag tror jag fått
och allting som jag tror är gott
är ingenting som varar, blott
ett fängelse en börda

Jag vet när han skall komma, jag känner det i själen
när maten inte längre smakar som förut
han klappar mig på axeln, den klarsynta jäveln
och säger "Japp, nu är det slut!"
Och plötsligt blir inget som det har varit
fester blir tråkiga, musiken blir trist
istället för att känna hur bra jag ändå har det
deppar jag över allt jag mist

Jag vet vad jag skall säga då
jag har mött honom förr ändå: 
"Inget evigt står att få
men det ger mig ingen smärta
Stunden håller mig igång
så hos mig blir din tid aldrig lång
Tills vi träffas nästa gång
gå och vila i mitt hjärta!"


6. Horn i pannan

Ett vet jag säkert: I pannan har du horn
även om jag inte sett någon svans
Lögner lika många som öknens alla korn
lockande och dödlig är din dans

Kan inte sluta längta, den längtan bli min död
jag vet den bara leder till tragik
men tiden är som vinden, och kärleken är röd
den lämnar mig en vacker dag som lik

Du har mig helt förtrollad, men håller din distans
Du ser ner på oss alla från din tron
Jag vet nog vem du är, fast jag inte sett någon svans
för i pannan har jag sett att du har horn

Du härskar över livet, du äger denna jord
vi saknar vilja inför dina bud
Du tar och skänker liv ifrån söder och till nord
och ändå är du långt ifrån en gud

Om jag någon gång mött dig och valt att offra allt
Dum, naiv och bländad av ditt sken
Så har du plötsligt visat din hemskaste gestalt
och lämnat mig förhårdnad som en sten

Och dom som lyckas nå dig, dom sliter du isär
eller smyger bort och lämnar dom i tron
att dom kan hålla kvar dig, fastän poängen är:
Du ljuger, och i pannan har du horn

Du härskar över livet, du äger denna jord
Allt motstånd kvävs i din famn
Du tar och skänker liv ifrån söder och till nord
Och kärleken är ditt fördömda namn


7. Nacke

Med nacken böjd som ett vinterträd
täckt av snö och is
och ben som är mjuka och veka
På en plats kaotisk och avskyvärd
På alla sätt och vis
alla intryck förvridna och bleka

Snubblar mot en vägg där nån byggt en dörr
lämnar därmed kalaset
en spegel på väggen därinne
hoppas att få se nån jag har sett förr
på andra sidan glaset
men ansiktet finns inte i mitt minne

Jag skriker åt den läbbiga figuren
vem är du och vad gör du här?! 
Kan jag verkligen ha oturen
att det är jag som ser ut så där
med nacken böjd som ett vinterträd
täckt av snö och is
och utan riktig koll på vart jag är

Blodet rinner segt som lim
fast det förut var så hett
en bultande tystnad i skallen
Orkar inte mer, jag undrar vad
som kunde gå så snett
vinglar hem och somnar i hallen

Solen väcker mig och grillar min kropp
hänsynslöst och rått
jag släpas till köket av törsten
vattnet brusar kallt och fyller min kopp
obeskrivligt gott
lyssnar om det finns nåt kvar av rösten

hör den knarrar lite surt åt mig
"Du det här var inte roligt
Nu får du fan ta och skärpa dig
det är helt otroligt
att ditt blod rinner segt som lim
fast det förut var så hett
och ute är det vackert och soligt"


8. Allt har jag sett

I går, när jag reste med min fantasi
vart som helst, för att se vad jag fann
så såg jag ett skjul i en skog, och där i
satt en krokig och grå gammal man
Jag klev bara på
(i drömmar gör man så),
han började med iver berätta om sitt liv
Han sa hör nu på
jag är gammal, jag är grå
men livet som jag fått har bara varit gott

Sprucken och pinad som bark är min hud
oduglig och stel är min hand
det finns inga hjältar, det finns ingen gud
De hör till de rastlösas land
Tiden som gick
var allt jag nånsin fick
och nu är den förbi, men utan slöseri
dag följde dag
och gav mig välbehag
varje liten stund var som honung i min mun

Timmar och år, ja dom kommer och går
det finns inget du kan hålla kvar
Framtiden äger du ej, du förstår
denna stund är det enda du har
Jag har inte rest till Wien,
ej heller till Berlin
men även där jag bor är världen väldigt stor
Den här sommarkvällen
är mycket speciell,
sätt dig nu ner skall jag visa vad jag ser:

Väckta till liv av kvällens ljus stiger andar upp ur sjön
mossor och stenar i jord ruskas om och de vaknar ur sin
sömn
luften är full
av ånger ur mull
och himmelens guld
det faller och tar mark
kronor och skaft
och växternas saft
och urskogens kraft
lever och är stark

Allt har jag sett, både fröjd och misär,
det har tillsammans fört mig hit
Nu står jag här, och jag är den jag är
och jag vill inte ändra en bit


9. Kaffe & cigaretter

Nej, hörru du jag tror att jag borde knalla hem
Du är för bra för mig, jag får lägga på en rem
Kan du förstå vad jag ville säga med det här?
Dom stackars ord jag sa, kan dom dölja mitt begär?!

Mellan dig och mig finns kanaler vi inte vet
Orden väger lätt mot det som sägs i hemlighet
Glädje är som sorg, det kan få mig att släppa allt
vrede är som is, det är hårt och brännande kallt

Du grumlar mina sinnen, du fyller upp min själ
Du får mig vart som helst, jag är din viljelösa träl
Jag sticker likt förbannat, och skyller på nån fånig grej
istället för att bära med dig hem till mig


10. Håltimme

Tiden stannar upp för en liten stund
en kort sekund
som aldrig tycks ta slut
klockan bara tickar och surrar och slår
en timme går
och ändå är allt som förut
tiden sägs vara till för att ordna allt
noterar kallt
fast här i ett vacuum, ett ingenting
som slår en ring
kring hela mitt stackars liv

tillfällig förvirring, nog är det så
men säg mig då
när börjar mitt liv igen? 
den timmen kunde gått till en annan man
som vill och kan
göra nåt bra av den
jag kan inte förstöra min tid så här
den är mig kär
vem vet när den kommer ta slut
klockan bara tickar och surrar och slår
en timme går
och ändå är allt som förut

Ingenting som sker, bara stillestånd
en missad rond
i tillvarons boxningsring
det verkar som en håltimmes dragningskraft
sög mig fast
och stoppade allt omkring
låt mig nu gå vidare, släpp ditt grepp
för mina skepp
skall inte få brinna än
jag måste få min tid att ta fart på nytt
en timme har flytt
och den skall jag ta igen!


11. Jag flyter

Jag motarbetar mig själv, så vem vill jag göra glad?
Tror inte nån kommer tacka mig sen när jag är klar
kraft, tid, död, liv
ingen kan leva för andra, här får du möta den jag är

Ingen bestämmer över mig, över vem jag borde va
När det är vackert väder går jag ut för det känns bra

Jag flyter i mitt eget hav
Jag ställer mina egna krav

Ingen skall leva genom mig, eller styra vad jag gör
Ordna upp ditt eget liv om du kan, din amatör
Du simmar i en trång kanal
Jag flyter i mitt eget hav

Tid är nåt jag har gott om så länge jag är fri
Du har själv valt att slava med stress och hysteri
Krav, tid, död, liv
Ta dina normer och regler, sen kan du lämna mig i fred

Ingen bestämmer över mig, över vem jag borde va
När det är vackert väder går jag ut för det känns bra
Jag flyter i mitt eget hav
Jag ställer mina egna krav

Ingen ska leva genom mig, eller styra vad jag gör
Ordna upp ditt eget liv om du kan, din amatör
Du simmar i en trång kanal
Jag dansar på din jävla grav

[[eof]]
