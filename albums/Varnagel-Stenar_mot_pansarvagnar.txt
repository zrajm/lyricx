[2008-06-25] ripped Pyrola's CD
[2008-07-14, 16:54-17:09] copied text from http://www.varnagel.se/textstenar.htm

Varnagel: Stenar mot pansarvagnar
(c)2006

 1. Frihetsbrand
 2. Biljett till helvetet
 3. Stenar mot pansarvagnar
 4. Drömyrket
 5. Kanal fem
 6. Dimma
 7. Manodepressiv
 8. Jag vill inte vara ett kön
 9. Stjäl från dom rika
10. BBQ
11. Svea Rike AB


1. Frihetsbrand

Nu visar dom sitt fula tryne, nu visar dom sitt rätta jag
dom suger ut allt dom kan få, är det makten som har gjort dom så?

Nu visar dom upp dollargrinet, nu visar dom sitt rätta jag
president och premiärminister, världens största terrorister
dom slår alltid nedåt mot den som är svag

Dom suger ut sina egna land och startar krig i ökensand
maktgalna jävlar med vapen i hand

När ert imperium börjat att rasa
står jag med er brinnande fana i min hand
Må världens maktmän sig förfasa
när vi slå gnistor för frihetsbrand

(Text: Erik, musik: Erik & Tobbe)


2. Biljett till helvetet

Några talar i tungor, andra talar i ord
några tillbedjer Mammon, andra vill frälsa vår jord
Om det finns gudar, änglar, djävlar, troll, det är det ingen som vet
men jag känner mig jävligt skeptisk inför en himmelsk auktoritet

Du kanske tror du hittat rätt
det blir så enkelt på något sätt
var nu nöjd med det du har och du blir rikt belönad sen
Så sitt du still och titta på
det spelar ingen roll ändå
du skall bedja och försaka, få biljett till himmelen

Några vill missionera om skaparens överhöghet
andra vill profitera på människors osäkerhet
Det som fick mig att säga nej till er var vetskapen att ni
i tusen år befäst er makt med våld och tyranni

Du kanske tror du hittat rätt
det blir så enkelt på något sätt
religionen är perfekt om man vill få folk dit man vill
Har du makt fullkomlighet?
Vill ha förtryckarverksamhet?
Hota med biljett till helvetet och få folk att sitta still

Det är inte religionen i sig
och inte heller är det religiösa människor som retar mig
Men genom historiens lopp har religionens makt varit reaktionär,
som den fortfarande är
Nu utkämpas korståg med bomb och granat, kapade plan och polis och militär

(Text & musik: Erik)


3. Stenar mot pansarvagnar

Stenar mot pansarvagnar, strejker mot avskedningar,
spjut emot gevär
Aldrig kunnat slåss med orden, alltid blivit av med jorden
var jag än är
Påtvingad underordning, språk, kultur och livsåskådning,
nationalitet
Föddes till ett liv i träldom, allt jag producerar stjäl dom,
ingen värdighet

Jag är trött på att förstå, så trött på att se på
har tröttnat på mig själv nu, är trött på att vara snäll

Nu spränger jag skiten, river ner och bränner upp,
jag mördar dom som mördar i en väpnad kupp
Det spelar ingen roll nu om jag lyckas eller ej
kan jag inte spränga makten kan jag alltid spränga mig

Bönder mot karoliner, magiker mot skogsmaskiner,
sånger mot krig
Alltid varit exploaterad, i underläge, kontrollerad,
jobba och tig

Det har gått för långt nu, jag är desperat
jag ser bara rött nu, jag känner bara hat

Så nu raserar jag skiten som ni byggt i vår by,
jag krossar alla fönsterrutor på en aveny
Det spelar ingen roll om jag får klövar, svans och horn
kan jag ej rasera makten kan jag alltid rasera torn

Nu slår vi mot dom starka mot någon öm akilleshäl,
hellre dö i blod nu än att leva som träl
Det spelar ingen roll nu om vi lyckas med vår sak
kan vi inte slå oss fria kan vi alltid slå tillbaks

(Text & musik: Tobbe)


4. Drömyrket

Om jag fick betalt för att få ur mig aggressioner
så skulle jag vara miljonär
Tänk att ha ett yrke som är skräddarsytt personen
så att man kunde leva som man lär

Om jag kunde leva på att göra som man känner
så skulle jag söka folk som du
och ge dom lite spö för att jag inte har några vänner
och för att du är så jävla ful

Jag ser hur du njuter, jag avundas dig
När du spänner ut bröstet och skriker åt mig

Väktare, väktare har det så bra
skyddar kapitalet som skriver vår lag
Skyddad av lagen vill jag också vara
när jag ser dig och hoppas att du redan har fått spöa någon idag

Tänk att politiken ändå ser ut att fungera,
färre bråkar, färre brott begås
Lösningen är enkel, bara att anställa flera
och dom politiska målen nås
För när man anställt alla svinen finns det inget kvar att städa,
alla går då runt i uniform
Så allmänheten kan bara gå runt och vara rädda
och inte våga bryta mot någon norm

Jag ser hur du njuter, jag avundas dig
Vill ni ha en bråkstake mindre, anställ mig

(Text: Tobbe, musik: Varnagel)


5. Kanal fem

Lider du av lust att förändra,
lider du av aktivitet?
Har du ett tryck mellan öronen,
har du drabbats av för hög kapacitet?

Plågas du av kritiska tankar,
plågas du av kreativitet?
Har du tappat dina lappar för ögonen,
har du drabbats av för mycket verklighet?

Då har du tur för doktorn har just tagit fram en kur
som råder bot på denna hemska farsot och dess hot
En ordination direkt till dig från Doktor Repression,
gå raka vägen hem och titta på kanal fem

När sjukdomen började att härja
försökte doktorn först med religion
Men inget tycktes kunna kuva den
varken piskor eller vattenkanon

Så har du alla dessa symtomen
så har du denna smittsamma psykos
som skapar ett tryck mellan öronen
så ta emot doktorns diagnos

Men du har tur

Com Hem och titta på kanal fem

(Text & musik: Tobbe)


6. Dimma

Jag vill härifrån, bara bort till något annat
men har bara tigit och stannat,
kommer ingenstans
Har bara gått här och svurit
åt alla dom bördor jag burit,
finns ju ingen chans

Att ständigt få leva på andras direktiv
skapar begär efter ett borgerligt liv
Där ingen bestämmer vilka val jag gör,
av vilka gifter som jag dör

Alla säger samma sak, alltid samma sak

Jag vill härifrån, bara känna någon mening
med någon mänsklig förening
sådant man ser på film
Har bara slitit på kroppen
för att göda svinen i toppen,
göra det dom vill

Men folkhemmets dimma ligger tät och tung
och ger mig en möjlighet att leka kung
Där ingen bestämmer vad jag laddar ner,
vilka såpor som jag ser

Alla säger samma sak
Alla säger samma sak, alltid samma sak

Men om viljorna riktades åt samma håll
skulle dimmorna skingras och målet spela roll
Tänk vilken kraft som enad lyfter tak
och alla säger samma sak,
det är ni som ska härifrån!

(Text & musik: Tobbe)


7. Manodepressiv

Ännu en dag där allting är svart och tiden bara går
har ingenting här, jag har ingen plats, har ingen som förstår
Känner mig sviken och paranoid, så bitter på allting
ångesten göms bakom pansar av is mot världen runtomkring

Men så händer det något och så har jag förstått
var det något du sa eller var det bara jag?

Manodepressiv

Ännu en dag av inspiration där tiden tycks stå still
tankarna rusar till en explosion i saker som jag vill
Känner mig stark, så fylld utav hopp, jag älskar allt det här
ser inga gränser, finns inget stopp, det är knappt att benen bär

Jag orkar inget mer upp och ner
när ska jag finna stabilitet i mitt liv?
Manodepressiv

Allt var så falskt, var bara ett spel, är ensam i er värld
känner mig bortglömd och gör bara fel och jag sitter här och svär
Men så händer det något och så har jag förstått
var det något du sa? Nej, det var nog bara jag

Det är så som det känns när lyktorna tänds
och jag får perspektiv, manodepressiv
Kan jag lita på något? Har jag någonsin förstått?
Men jag är så naiv och manodepressiv

(Text & musik: Tobbe)


8. Jag vill inte vara ett kön

Du som hittade dig själv genom att titta mellan benen
känner du dig nöjd med vem du är?
Det måste kännas skönt att kunna avskriva problemen
med att det alltid varit såhär

Att födas till ett fängelse av stereotypa normer
om hur du väntas vara och se ut
och att ständigt söka trygghet i folks storlek, färg och former
gör att dina hjärnceller tar slut
och konserverar allt förtryck vi sett förut

Jag vill leva
med fria ideal och lika lön
Jag vill leva
men gud hör inte bön för jag vill inte vara ett kön

Nu när du har lärt dig dom manér som tillhör rollen
och visar att du kan dom jävligt bra
ska jag då bli imponerad av att du har värsta kollen
och tänka att det är så som man ska vara?
Men sånt självbedrägeri vill jag inte ha

Darwin och Platon och gud kan dra åt helvete
varför ska gubbar i böcker få styra våra liv?
Jag är så trött på all press och alla risiga samveten
gör du rätt för ditt underliv?

Jag vill leva
som människa med rollerna i sjön
Bara leva

(Text & musik: Tobbe)

9. Stjäl från dom rika

En välfärd som sviker skapar egoister
var och en får bli sin egen finansminister
fattig tar från rik, fördelningspolitik
Var illojal den liberala moralen
förvägra dom småborgerliga idealen
att nedvärdera ditt liv, men var fanimig selektiv

Du har dina skäl, stjäl från dom rika
För världsfärdens väl, stjäl från dom rika
Stjäl från dom som stjäl från dig
men stjäl fan inte från mig

Jag har ingenting men jag har min heder
Jag skulle aldrig sänka dig, så vinns ingen seger
ror i samma båt, vi måste hjälpas åt
Men hur ska vi leva som systrar och bröder
när du tar från mig som ändå inget får över
ensam står du sen, mot fiende och vän

Några kort ur en börs och en legitimation
ger dig knappast tillgång till någon hemlig miljon
Och vinylen, den kommer inte göra dig rik
du har väl ändå aldrig hört sådan musik
Men fattar du vad den ger mig
till och med skiten där den slängs ska förakta dig

(Text & musik: Tobbe)


10. BBQ

Solen står i zenit över världen
upplysningens tid har nått sin topp
Maskinerna har segrat över svärden
och ideal och kapital, över din kropp

Det bränner på, det bränner på
men kanske hinner du till jobbet ändå
Så skynda på, din tid är knapp
du måste öka om du ska hinna ikapp

Det kastas på en hink på aggregatet
vindarna bär stanken utav kött
Drogerna har segrat över hatet
och allt som inte rör sig ses som dött

Det bränner på, det bränner på
och industrierna, dom pumpar och dom slår
och alla bergen ska brytas ut till stål
och allt syre ska bytas ut mot kol

Det bränner på, det bränner på
det bränner på stora hål upp i det blå
Och det ska stekas och bränna bra
sen ska vi svalka oss i vårt stora hav

(Text & musik: Tobbe)


11. Svea Rike AB

Enda sedan barnsben har jag vetat vart jag ska
siktet har varit inställt på det som jag vill ha
Jag gör vad som helst för att nå dit en dag
jag ska bli chef för ett storföretag

Vi kan tillverka vapen eller nedrusta dom
bara jag får bestämma går det bra vilket som
Jag strävar mot toppen, jag vill bli en despot
för enväldig makt är ju det som jag vill åt

Ni ska få se att jag,
jag ska bli er chef en dag
Svea Rike aktiebolag

På ett företagsekonomiskt institut
jag härdade mitt sinne och vässade min trut
På kurser i management och härskarteknik
jag lärde mig att ledare ska gå över lik

Så nu kan jag sparka och nu kan jag slåss
nu vet jag att ödmjukhet inte passar en boss
För marknaden är allsmäktig och jag dess vasall
jag föddes till en ledare och följer blott mitt kall

Nu när jag har nått dit jag vill
jag kände direkt att det ej räckte till
Maktpositionen gav mig blodad tand
men min kostym blev för trång i vårt land

Så jag går över lik och jag ger aldrig upp
när tiden är mogen så gör jag en kupp
Börsen blir riksdag, regering blir jag
Min egen och marknadens vilja ska bli er lag

(Text: Erik, musik: Tobbe)

[[eof]]

