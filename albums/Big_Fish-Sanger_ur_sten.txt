[2000-01-18] deHTLMifierad

Big Fish: Sånger ur sten
(c)1994 Birdnest Records

 1. Skapelse
 2. Till en hip person
 3. Vandringsvisa i de krossade skallarnas tid
 4. Mediaburen
 5. 32 takter
 6. Fritt för vinden
 7. Stensång
 8. Angående panopticon
 9. Nyårshambo
10. Historiemissbruk
11. Den blinde rasisten
12. Maktbegär


1. Skapelse

Och världen var ung och oänderligt stor
Stjärnorna var syskon och rymden deras mor
Och jorden var kall och större än ni tror

Solen gick upp och vi kallade henne Gud
Hon gav oss sin kraft i sin strålande skrud
Och livet växte fram efter hennes bud

Förtroende gavs åt det djur som kallas man
Solen sa: "Gå ut nu och visa vad ni kan"
Men vi glömde ju snart våra viktigaste band

Vi sökte efter svaren, som fanns där hela tiden
Vi sökte harmonin, men hängav oss åt striden
Vi plågade naturen i jakten efter friden

Nu är spelet över, förlusten är absolut
Andra skall ta över, tiden har runnit ut
Solen är trött, hennes tålamod är slut

Och världen var ung och oänderligt stor
Stjärnorna var syskon och rymden deras mor
Och jorden var kall och större än ni tror


2. Till en hip person

De trender som regerar nittitalet
har samma lagsystem som alltid funnits:
Den som först lever upp till idealet
tror alltid att han vunnit

Och har senare försvunnit

Det verkar faktiskt som om du förlorat
det viktigaste, som är sinnesfriden
den drömmen som du har kan bli så stor att
du tappar bort dig i den
och du jagar hela tiden

Men jag har något viktigt att berätta
för dig, som tycks ha tappat hela stycket
och jagar runt och jagar det rätta
klart att det blir för mycket!

Det är klart att det finns för vita tänder
det är klart att skinnet kan bli för slätt
Precis som man kan äta sig för mätt
eller tröttna på allt för långa stränder

Maktens män har smitt ditt modepansar
det är business, det måste du begripa
Dom vet hur dom ska få dig, och du dansar
helt efter deras pipa!

Helt efter deras pipa.


3. Vandringsvisa i de krossade skallarnas tid

Spela musik på din galna fiol
strängarna gråter och kvider
Spela som vatten och spela som sol
spela då gamarna strider
Ty gamarna väntar tills det luktar lik
Kretsar kring fattig och kretsar kring rik
I de krossade skallarnas tid

Vandrar omkring i en stilla panik
där allting är kaos leda
Ankrar ditt skepp i en skyddande vik
där allting är ordning och reda
Dårarna vandrar på nattgammal is
där kungen är galen och narren är vis
I de krossade skallarnas tid
Säg mig då var man kan finna ett hål
där ingen man kan ta ihjäl en
Ge mig en plats där man kan ropa "Skål"
utan att skjutas i hälen

Munkarna mässar i tegelkapell
Fältskären sårar med trubbig skalpell
i de krossade skallarnas tid

Männen på fältet, de vet ingen tid
när allting är natt eller skymmer
Om slaveri är en laglig maskin
vad får man för straff om man rymmer?
Murar ger skydd för den som vill ha
och broar är vägar som går dit de ska
I de krossade skallarnas tid

Världen är galen och så är det nog
men galenskap kan repareras
Vi vandrar med raska steg till närmsta krog
när allt som var vårt blivit deras
Mjöden ger kraften som saknas ibland
Och bägaren vandrar från hand och till hand
I de krossade skallarnas tid


4. Mediaburen

Här står ett litet rum, tjugofyra tum
släng in mig där
Stäng dörren till mitt bås, regla och lås
och glöm var jag är
I en TV vill jag bo, där kan jag få ro,
det kan säkert skänka
total apati, ja så får det bli
Jag vill slippa tänka

Jag blir alltings mitt, alltid värd en titt
en lysande stjärna
Sportnytt och rapport, fångar i ett fort
ingenting i min hjärna
Kanalen väljer du 1 - 27
jag blir som du vill ha mig
Jag slipper säga ja och nej, slipper skaffa tjej
det slipper bli nånting av mig
News on CNN, allas våran vän
ger världen vad den behöver
Allting finns på band, i vartenda land
filmar dom in klöver

Krig och svält och slum in i vårt vardagsrum
så att dom lurar oss
att tro att allt är bra, just där vi råkar va
i våra mediaburar

I mitt lilla hus med elektroniskt ljus
ser jag allt klart
Genom skärmen strålar värmen
helt underbart
I en TV vill jag bo, där kan jag få ro
det kan säkert skänka
total apati, ja så får det bli
jag vill slippa tänka


5. 32 takter

Alla ser på världen med just sina egna ögon
Allt vi ser framträder ur vårt eget perspektiv
Det vi tycker, det vi tror är format av allt annat
vi tidigare tyckt och trott i våra arma liv

Hur går det då att över huvud taget diskutera?
Hur kan man tro att människor ska komma överens?
Vi ser varann, och kanske kan man ej begära mera
Vi känner och vi lever för varandras existens

6. Fritt för vinden

Vissa jävla dar
känns kroppen som jag bor i allt för trång
Precis som om jag var
en sandsäck i min egen luftballong
Timmarnas gång
en entonig sång
får mig att acceptera
Begränsningarnas tvång
Tills jag inte klagar något mera

Mina drömmar är
Nåt jag inte kan hantera
Ett skarpladdat gevär
som förväntningarna genererar
Gjutet av krav,
pipan är av
i munnen jag sticker in den
Suckar, trycker av
Och sprider mina tankar fritt för vinden

Kroppen som jag bor i är för trång
Min hjärna är splittrad av en väldig klyfta
Som en sandsäck i min egen luftballong
måste jag kasta ut mig själv för att kunna lyfta


7. Stensång

Naturen är som den brukar va´
Jag menar, bilarna rullar ju som dom ska
Jag önskar livet var som det var igår
Det har sagts förr, men nu är det jag som mår

Vill du ha en sanning, det skall du få
Livet går sin gilla gång då och då
Men ibland viker det av från dess gängse gång
I träsket blir man ledsen, försöker med en sång

Lagarna gäller och klockan går
möblerna står där dom alltid står
Spåren säger det går nya tåg
hon vet inte vad hon väger på din våg

Allting är som vanligt, men inte ändå
ty ett och ett blir ännu två
Men hennes tidigare så omtyckta närhet
Tycks för dej nu vara mer kall än het

Men imorgon är en annan dag
Du lever eller ruttnar, vad vet jag?
Så sätt dig på en stubbe och tänk tills du dör
Eller se det som så, hon var vacker vad det nu gör

Lagarna gäller och klockan går
möblerna står där dom alltid står
Spåren säger det går nya tåg
Men hon väger ännu på din våg

Fortsätt att vandra din väg, min vän!
Lär dig förtränga, det kommer igen
Göm stenen i dig och låt resten växa
Ty världen är vacker, men den lär oss sin läxa

Res dig upp och hör våra tungor
ryck upp dig min vän, det är för dig vi sjunger
Så länge det finns liv, så finns det hopp
du har inte sprungit ditt sista lopp!

Lagarna gäller och klockan går
möblerna står där dom alltid står
men spåren säger det går nya tåg
Så nu har du något nytt på din våg


8. Angående panopticon

Vet du vad, sa Lagerman,
denna saken gäller?
Denna fästning, den är grann
murad upp kring celler
Där de livstidsdömda fångar
spärras in och dåden ångrar
Dömda av en mäktig man
Just så sade Lagerman

Om en fånge vore sån
att han flykt planerar
Trotsar han panopticon och tänker aldrig mera
För det spelar ingen roll, du är satt under kontroll
Du ser inget, men är sedd
olyckan är redan skedd

Så skramla stolt med nycklarna,
fångvaktarlakejer
För ni tillhör hycklarna och gör allt som de säger
Cirkelrunt bevakningstorn,
blås i ert ransakningshorn
Inga bagateller, dessa dystra celler

Fängelset skall vara scen, fångarna aktörer
Skjuts det gift upp i en ven,
sker det mitt framför er
Fångade i samma båt, ingenting att göra åt
Denna pjäs har inget slut
Buras in och bäras ut

Ingenting, sa Lagerman, kvar att diskutera
Dömda staplas på varann
och här ryms väl flera
Mura sedan nya celler
vakter skriker, hundar skäller
Undvik straffet den som kan
Just så sade Lagerman


9. Nyårshambo

Och natten den är vild, och dagen den är svår
och ingenting finns däremellan
Rädsla för imorgon, skam ifrån igår
och Satan skyfflar kol i källarn
Det stora är fördärvat, allting fint är litet
snart finns inte ens det lilla kvar
Ansiktet är grått och samvetet är slitet
varje dag är som den sista dan vi har

Det verkar som det blivit nyår igen
ett nytt år har gått till ända igen
och det som skett kan aldrig hända igen
nu skall den nya tiden börja
Det verkar som det blivit nyår igen
en stor del av vårt liv har gått, ett tu tre
och vi skall också tyna bort, ett tu tre
då finns det ingen tid att sörja

Jag vill till himmelen, men jag vill inte dö
Blir kvar i helvetet istället
Jag ger mig ut och letar upp en vacker mö
och väntar på den stora smällen
Ty ingenting kan gro på jorden, som den snurrar
vi förstår det både hon och jag
Raketer lyser upp i skyn och alla hurrar
nu begynner vår domedag

Det verkar som det blivit nyår igen
ett nytt år har gått till ända igen
och det som skett kan aldrig hända igen
nu skall den nya tiden börja
Det verkar som det blivit nyår igen
en stor del av vårt liv har gått, ett tu tre
och vi skall också tyna bort, ett tu tre
då finns det ingen tid att sörja

Det verkar som det blivit nyår igen
ett nytt år har gått till ända igen
och det som skett kan aldrig hända igen
nu skall den nya tiden börja
Det verkar som det blivit nyår igen
en stor del av vårt liv har gått, ett tu tre
och vi skall också tyna bort, ett tu tre
då finns det ingen tid att sörja


10. Historiemissbruk

Nordmäns dåd i Europa, Rom och Ryssland
vill du gärna minnas väl
Men trettiotalets Tyskland
har du glömt av något skäl

Du stolta nationalist som bor i Sverige
och tror att allt var bättre förr
du väljer efter färgen
och vill stänga våran dörr

Ni marscherar runt på gatan och skanderar
Och jag möter med ett smajl
Där ni stampar och domderar
och går i boots och ropar "heil"

Ni saknar nåd, ni saknar sympati
för den av er som råkar ramla
Det ger en Svensk Demokrati
för den som tröttnat på den gamla

Vad är det du så våldsamt vill försvara,
är det din kultur?
Men är den verkligen i fara?
Vill dom förstöra din natur?

Att vara rädd för resten utav världen
räddar inte din nation
Nej, det snarare förtär den
den dör utan cirkulation


11. Den blinde rasisten

Så var det en gosse som vid ett år blev blind
av en mystisk defekt uti sitt öga
Hans besvikne fader stängde in honom på en vind
med trappor flera hundra meter höga

Där satt han helt ensam, man gav honom mat
och annat som han kunde behöva

Där odlade han skägg samt ondska och hat
som blev allt för stor för att döva

Det blev allt för stort för att döva

Han satt uti sitt rum och skrev böcker om kamp
mot de svarta, de svaga och de röda
Han växte till en nynazistisk ledarepamp
och hatet det fortsatte glöda

En dag fick han höra om en doktor i Berlin
som hans blindhet kunde kurera
Han sa "Läkaren är visserligen ett judesvin, 
men med ögon går det bättre att regera"

Ja, med ögon går det bättre att regera

Mannen fick synen tillbaka, men ack: 
Trots denna vetenskapens seger
så dog han kort därefter i en hjärtattack
då han upptäckte att han själv var neger

- Han upptäckte att han själv var neger!


12. Maktbegär

När han var liten
och livet var ungt
var han ny, outsliten
och tiden flöt lungt
Och sin fasta punkt, han hade där hemma
där Mor fick bestämma
och inget var tungt

Han gick ut i livet
och såg sig omkring
Han tog det för givet
Att just han fick allting
Med hjälp av en ring ville han köpa sig en maka
men hon gav den tillbaka
Han förstod ingenting

Till slut fann han kvinnan
som visste sitt pris
Dummare än dom innan
men söt som en aktris
Han prická precis, belv chef på sin firma
och frun hon hette Irma
och stod vid sin spis

Ja, nu står han med villa
och tre barn och båt
Han mår jävligt illa
hur han än bär sig åt
Ett helt vanligt liv, precis som många andras
som förtjänar att behandlas
i en sån här låt

För varenda natt, så ligger han fängslad
uti ångest och ängslan för sin karriär
Och han önskar att kunna dö ifrån tanken
på sina pengar på banken och sitt maktbegär

Pengar på banken och maktbegär
Pengar på banken
och maktbegär

[[eof]]
